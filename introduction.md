# Tanıtım

- [Nereden Başlamalı](#where-to-start)
- [Laravel Felsefesi](#laravel-philosophy)
- [Diğer Kaynaklar](#additional-resources)
- [Geliştirme Ekibi](#development-team)

<a name="where-to-start"></a>
## Nereden Başlamalı

Yeni bir frameworkün öğrenilmesi zorlayıcı olabilir ama aynı zamanda heyecan vericidir. Geçişinizi kolaylaştırmak için çok temiz, özlü bir Laravel dokümantasyonu oluşturmaya çalıştık. İşte ilk önce neyi okuyacağınız konusunda bazı öneriler:

- [Kurulum](/docs/installation) ve [Yapılandırma](/docs/configuration)
- [Rotalar](/docs/routing)
- [İstekler (Requests) ve Girdi (Input)](/docs/requests)
- [Görünümler (Views) ve Cevaplar (Responses)](/docs/responses)
- [Denetçiler (Controllers)](/docs/controllers)

Bu belgeleri iyice okuduktan sonra, Laravelde temel istek / cevap işleyişi üzerinde iyi bir kavrayışa sahip olacaksınız. Daha sonra, [veritabanınızın yapılandırılması](/docs/database), [fluent sorgu oluşturucusu](/docs/queries) ve [Eloquent ORM](/docs/eloquent) konularını okumak isteyebilirsiniz. Ya da, insanları uygulamanızda oturum açmaya başlatabilmek için [kimlik doğrulama ve güvenlik](/docs/security) konularını okumak isteyebilirsiniz.

<a name="laravel-philosophy"></a>
## Laravel Felsefesi

Laravel etkileyici ve zarif sözdizimine sahip bir web uygulama çatısıdır (framework). Bizler geliştirmenin gerçekten tatmin edici olması için keyifli ve üretken bir deneyim olması gerektiğine inanıyoruz. Laravel birçok web uygulamasında kullanılan yetkilendirme, rotalama, oturum yönetimi ve ön bellekleme gibi ortak görevleri kolaylaştırarak, geliştiriciliğin zorluklarını ortadan kaldırmak amacını gütmektedir.

Laravel, geliştiriciler için, uygulama işlevselliğinden ödün vermeden geliştirme aşamasını memnuniyet verici hale getirmeyi amaç edinmiştir. En iyi kodu mutlu geliştiriciler yazar. Bu hedefe varmak için, başka dillerde yazılmış Ruby on Rails, ASP.NET MVC ve Sinatra gibi çatılar da dahil olmak üzere, diğer çatılarda gördüğümüz en iyi özellikleri birleştirmeye çalıştık.

Laravel büyük, kapsamlı uygulamalar için gereken araçları içeren erişilebilir, aynı zamanda güçlü bir çatıdır. Mükemmel IoC konteyneri, etkileyici migrasyon sistemi ve sağlam bir yerleşik ünite test desteği size geliştirmeyi amaçladığınız uygulama için gerekli araçları sağlayacaktır.

<a name="additional-resources"></a>
## Diğer Kaynaklar

Laravel öğrenmenin en iyi yollarından biri tüm dokümantasyonunu dikkatlice okumaktır. Bu kılavuz size çatının çehresi ve uygulamanızda nasıl kullanacağınız konusunda rehber olur.

Bu kılavuza ek olarak [Laravel kitapları](http://wiki.laravel.io/Books)'na gözatabilirsiniz. Laravel topluluğunun yazdığı bu kitaplar çatıyı öğrenmek için çok iyi tamamlayıcı kaynaklar olarak hizmet edecektir:

- [Laravel 4 Türkçe Dokümantasyon (Bu Kitap)](https://leanpub.com/laravel4-tr), yazar: Türkiye Forumları Çeviri Ekibi
- [Code Bright (Türkçe Çeviri)](https://leanpub.com/codebright-tr), yazar: Dayle Rees ve Sinan Eldem
- [Laravel Testing Decoded (İngilizce)](https://leanpub.com/laravel-testing-decoded), yazar: Jeffrey Way
- [Laravel: From Apprentice To Artisan (Türkçe Çeviri)](https://leanpub.com/laravel-4-tr), yazar: Taylor Otwell ve Sinan Eldem
- [Implementing Laravel (Türkçe Çeviri)](https://leanpub.com/implementinglaravel-tr), yazar: Chris Fidao ve Sinan Eldem
- [Getting Stuff Done With Laravel 4 (Türkçe Çeviri)](https://leanpub.com/gsd-laravel-tr) yazar: Chuck Heintzelman ve Sinan Eldem
- [Laravel 4 Cookbook (Türkçe Çeviri)](https://leanpub.com/laravel4cookbook-tr) yazar: Christopher Pitt, Taylor Otwell ve Sinan Eldem
- [Laravel in Action (İngilizce)](http://www.manning.com/surguy/) by Maks Surguy

<a name="development-team"></a>
## Geliştirme Ekibi

Laravel, çatının geliştirilmesi liderliğini sürdüren [Taylor Otwell](https://github.com/taylorotwell) tarafından geliştirildi. Önde gelen diğer topluluk üyeleri ve katkıda bulunan kişiler [Dayle Rees](https://github.com/daylerees), [Shawn McCool](https://github.com/ShawnMcCool), [Jeffrey Way](https://github.com/JeffreyWay), [Jason Lewis](https://github.com/jasonlewis), [Ben Corlett](https://github.com/bencorlett), [Franz Liedke](https://github.com/franzliedke), [Dries Vints](https://github.com/driesvints), [Mior Muhammed Zaki](https://github.com/crynobone) ve [Phil Sturgeon](https://github.com/philsturgeon)'dır.