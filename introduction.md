# Tanıtım

- [Laravel Felsefesi](#laravel-philosophy)
- [Laravel'i Öğrenmek](#learning-laravel)
- [Geliştirme Ekibi](#development-team)
- [Çatı Sponsorları](#framework-sponsors)

<a name="laravel-philosophy"></a>
## Laravel Felsefesi

Laravel etkileyici ve zarif sözdizimine sahip bir web uygulama çatısıdır (framework). Bizler geliştirmenin gerçekten tatmin edici olması için keyifli ve üretken bir deneyim olması gerektiğine inanıyoruz. Laravel birçok web uygulamasında kullanılan yetkilendirme, rotalama, oturum yönetimi ve ön bellekleme gibi ortak görevleri kolaylaştırarak geliştiriciliğin zorluklarını ortadan kaldırmak amacını gütmektedir.

Laravel, geliştiriciler için, uygulama işlevselliğinden ödün vermeden geliştirme aşamasını memnuniyet verici hale getirmeyi amaç edinmiştir. En iyi kodu mutlu geliştiriciler yazar. Bu hedefe varmak için, başka dillerde yazılmış Ruby on Rails, ASP.NET MVC ve Sinatra gibi çatılar da dahil olmak üzere, diğer çatılarda gördüğümüz en iyi özellikleri birleştirmeye çalıştık.

Laravel büyük, kapsamlı uygulamalar için gereken araçları içeren erişilebilir, aynı zamanda güçlü bir çatıdır. Mükemmel ters kontrol kapsayıcısı, etkileyici göç sistemi ve sağlam yerleşik ünite test desteği size geliştirmeyi amaçladığınız uygulama için gerekli araçları sağlayacaktır.

<a name="learning-laravel"></a>
## Laravel'i Öğrenmek

Laravel öğrenmenin en iyi yollarından biri tüm dokümantasyonunu dikkatlice okumaktır. Bu kılavuz size çatının çehresi ve uygulamanızda nasıl kullanacağınız konusunda rehber olur.

Bu kılavuza ek olarak [Laravel kitapları](http://wiki.laravel.io/Books)'na gözatabilirsiniz. Laravel topluluğunun yazdığı bu kitaplar çatıyı öğrenmek için çok iyi tamamlayıcı kaynaklar olarak hizmet edecektir:

- [Code Bright (Türkçe Çeviri)](https://leanpub.com/codebright-tr), yazar: Dayle Rees ve Sinan Eldem
- [Implementing Laravel (Türkçe Çeviri)](https://leanpub.com/implementinglaravel-tr), yazar: Chris Fidao ve Sinan Eldem
- [Laravel: From Apprentice To Artisan (Türkçe Çeviri)](https://leanpub.com/laravel-4-tr), yazar: Taylor Otwell ve Sinan Eldem
- [Laravel 4 Türkçe Dokümantasyon (Bu Kitap)](https://leanpub.com/laravel4-tr), yazarlar: Türkiye Forumları Çeviri Ekibi
- [Laravel Testing Decoded (İngilizce)](https://leanpub.com/laravel-testing-decoded), yazar: Jeffrey Way
- [Getting Stuff Done With Laravel 4 (İngilizce)](https://leanpub.com/gettingstuffdonelaravel) yazar Chuck Heintzelman
- [Laravel 4 Cookbook (İngilizce)](https://leanpub.com/laravel4cookbook) yazar Christopher Pitt and Taylor Otwell

<a name="development-team"></a>
## Geliştirme Ekibi

Laravel, çatının geliştirilmesi liderliğini sürdüren [Taylor Otwell](https://github.com/taylorotwell) tarafından oluşturuldu. Önde gelen diğer topluluk üyeleri ve katkıda bulunan kişiler [Dayle Rees](https://github.com/daylerees), [Shawn McCool](https://github.com/ShawnMcCool), [Jeffrey Way](https://github.com/JeffreyWay), [Jason Lewis](https://github.com/jasonlewis), [Ben Corlett](https://github.com/bencorlett), [Franz Liedke](https://github.com/franzliedke), [Dries Vints](https://github.com/driesvints), [Mior Muhammed Zaki](https://github.com/crynobone) ve [Phil Sturgeon](https://github.com/philsturgeon)'dır.

<a name="framework-sponsors"></a>
## Çatı Sponsorları

Aşağıdaki kuruluşlar Laravel framework geliştirilmesine mali katkılarda bulunmuştur:

- [UserScape](http://userscape.com)
- [Cartalyst](http://cartalyst.com)
- [Elli Davis - Toronto Realtor](http://ellidavis.com)
- [Jay Banks - Vancouver Lofts & Condos](http://jaybanks.ca/vancouver-lofts-condos)
- [Julie Kinnear - Toronto MLS](http://juliekinnear.com/toronto-mls-listings)
- [Jamie Sarner - Toronto Real Estate](http://jamiesarner.com)